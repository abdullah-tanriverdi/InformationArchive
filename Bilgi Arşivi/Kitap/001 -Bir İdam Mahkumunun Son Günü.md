#Kitap 

**Yazar:** [[Victor Hugo]]
**Yayın Tarihi:** 1829
**Türü:** Monolog

Kitap, bir idam mahkumunun son gününü anlatan bir monologtur. Mahkum, idam edilmeden önceki son günlerini ve idamın insan ruhu üzerindeki etkilerini derinlemesine ele alır. Mahkumun son anları, içsel çatışmaları, korkuları ve çaresizliği üzerinden toplumun idam cezasına bakışını sorgular.
Hugo, kitabın her satırında adalet, insanlık ve toplumun yozlaşmış değerlerine dair derin felsefi sorgulamalar yapar. İdam cezalarının sosyal, psikolojik ve etik açıdan ne kadar sorunlu olduğunu vurgular.
Kitapta, giyotin ölümün sembolü olarak öne çıkar. Hugo, giyotini sadece bir idam aracından daha fazlası olarak tasvir eder; o, devletin ve toplumun insan hayatına verdiği değeri sorgulayan bir simge olarak kullanılır. Mahkumunun ölüm anı ile birlikte, giyotin sadece bir fiziksel bir ölümün aracından ibaret değil, aynı zamanda toplumsal, etik ve vicdani bir ölümün sembolüdür. Bu araç, cezanın adalet adına verildiği bir toplumda, her bireyin yaşam hakkının ne kadar kolayca ellerinden alınabileceğini gösterir.
İdam mahkumunun her geçen dakikada ölümle yüzleşirken, geçmişini, hayatını ve suçluluğunu sorgular. Son saatlerini bir insan olarak değil, toplumun ve devletin kontrolünde bir nesne gibi yaşar. 
Mahkumun içsel çatışmalarını, ölümden kaçış çabaları ve vicdan muhasebesi, kitaptaki en güçlü duygusal unsurlar arasında yer alır.

> [!info] BİLGİ
> - Roman Paris’te geçer.
>- İdamın gerçekleştiği yer, giyotin meydanıdır; günümüzde Place de l’Hôtel de Ville olan, o dönemde Place de Grève olarak bilinen meydan tasvir edilir.

> [!quote] ALINTI
> - Ruhsal acının yanında bedensel acı bir hiç kalır!
> - İçinde bulunduğum bu umutsuz konumda, bazı anlar oluyor ki insan bir saç teliyle bir zinciri kırabileceğine inanıyor.
> - Devrim zamanında ilk düşen başa dikkat edin. Halkın iştahını kabartacaktır.

> [!danger] DÜŞÜNCE
> Fiziksel ölüm bir sondur; ama mahkumun yaşadığı bekleyiş, çok daha derin bir içsel ölümdür.
Yaşamak, bir hakkın değil; ertelenmiş bir cezanın parçası olur.

---
***Abdullah TANRIVERDİ***
23.02.2025
