#Kitap 

**Yazar:** [[Stefan Zweig]]
**Yayın Tarihi:** 1922
**Türü:** Psikolojik Novella

Başkahraman 36 yaşında varlıklı, köklü saygın ama duygulardan yoksun bir adamdır. Hayatı güvenli düzenli ama içi boştur. Kendisi de farkındadır ki aslında yaşamakta değildir,yalnızca var olmaktadır.

Bir gün, tam da böyle bir sıkışmışlık duygusuyla, at yarışlarına gider. Yarışlarda ilk kez heyecanı, riski ve tutkuyu hisseder. Önce küçük bir bahis oynar, sonra daha fazlasını... O güne kadar hiç  cesaret etmediği bir şekide kaybetmek ve kazanma ihtimalini verdiği coşkuyu yaşar. Bahisler büyüdükçe içinde ki bastırılmış enerjiler açığa çıkar.

Gecenin devamında Viyana sokaklarında dolaşırken orada karşılaştığı yoksul insanları, küçük hırsızları, kenar mahalle hayatını gözlemlemeye başlar. Bir çiçekçi kızla konuşur, bir fahişe ile temas eder. Daha önce kendi toplumsal statüsü nedeniyle asla bulaşmadığı hayatların içine karışır. 

Tüm gece boyunca adeta bir dönüşüm yaşar. Daha önce ruhsuz bir otomaton gibi yaşayan bu adam ilk defa kendini canlı risk alan duygularıyla var olan bir insan gibi hisseder. Sabah olduğunda eski yaşamına döner ama artık aynı kişi değildir. Olağanüstü bir gece onun için bir varoluş eşiğidir.

> [!quote] ALINTI
> - Bir kez kendini bulmuş olan kişinin bu yeryüzünde yitirecek bir şeyi yoktur. Ve bir kez kendi içindeki insanı anlamış olan bütün insanları anlar.
> - Kendime bile tam açıklayamadığım bir şeyleri başkaları için anlaşılır kılmak gibi bir niyetim hiç yoktu.
> - Size ait değilim artık, içinizden biri değilim, ama yükseklerde ama diplerde dışınızda bir yerlerdeyim.
> - İçimin bir zamanlar ne kadar ölü olduğunu asla bilmediler, şimdi nasıl çiçek açtığımı da asla anlamayacaklar.

> [!danger] DÜŞÜNCE
> Asıl yolculuk kişinin kendi içine attığı adımda başlar.

***
***Abdullah TANRIVERDİ***
21.09.2025


















