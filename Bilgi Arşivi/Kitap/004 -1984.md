#Kitap 

**Yazar:** [[George Orwell]]
**Yayın Tarihi:** 1949
**Türü:** Distopya - Politik - Bilim Kurgu

Roman, Okyanusya adlı totaliter süperdevlette geçer. Devleti yöneten Parti ve onun mutlak lideri Büyük Birader’dir. Parti, bireylerin davranışlarını, düşüncelerini, hatta duygularını tamamen kontrol etmektedir.

Ana karakter Winston Smith, Gerçek Bakanlığı’nda çalışan sıradan bir parti üyesidir. Görevi, geçmişi yeniden yazarak Parti’nin yalanlarını “gerçek” haline getirmektir. Winston, sisteme dair kuşkular besler, yasak aşk yaşar (Julia ile) ve özgür düşüncenin mümkün olup olmadığını sorgular. Ancak sonunda sistemin pençesinden kaçamaz, işkenceyle “yeniden eğitilir” ve Büyük Birader’e boyun eğer.

**Karakterler**
- **Winston Smith:** Orta yaşlı, sıradan, sorgulayıcı, sisteme yabancılaşmış birey.
- **Julia:** Winston’ın sevgilisi. Daha pragmatik, partiye yalnızca kişisel özgürlük açısından karşı.
- **O’Brien:** Parti’nin üst kademesinde. Winston’a “umut” gibi görünür ama onu tuzağa düşüren kişidir.
- **Büyük Birader:** Parti’nin simgesel lideri. Her yerde gözetleyen bir göz.
- **Emmanuel Goldstein:** Parti’nin düşman ilan ettiği figür; muhalefetin sahte lideri.

**Romanın Yapısı**
- **Bölüm I:** Winston’ın günlük tutmaya başlaması, Julia ile tanışma, sisteme dair kuşkular.
- **Bölüm II:** Winston ve Julia’nın aşkı, Goldstein kitabı, “umut” yanılsaması.
- **Bölüm III:** Sevgi Bakanlığı’nda işkence, 101 Numaralı Oda, Winston’ın tam teslimiyeti

**Kavramlar**
- **Düşünce Polisi:** İtaatsizliği, aykırı düşünceleri takip eder.
- **Düşünce Suçu:** Yalnızca “yanlış düşünmek” bile suçtur.
- **İki Dakika Nefret:** Halkın nefretini Parti düşmanlarına yönlendiren günlük ritüel.
- **Çifte Düşün:** Birbiriyle çelişen iki inancı aynı anda kabul etmek.
- **Yeni Söylem:** Dilin sadeleştirilip daraltılması; düşünce alanını küçültmek.
- **Gerçeklik Kontrolü:** Geçmişin yeniden yazılması; Parti’nin her zaman haklı olması.
- **101 Numaralı Oda:** Kişinin en büyük korkusuyla yüzleştirildiği işkence odası.

> [!info] BİLGİ
> - Romanın ilk taslak ismi _The Last Man in Europe_ idi. Orwell, tamamladığı yıl olan 1948’i ters çevirerek “1984” ismini seçti. 
> - Orwell, II.Dünya Savaşı sonrası bu romanı yazdı. Özellikle Nazi Almanyası ve Stalin dönemi Sovyetler Birliği, Mussolini faşizmi gibi totaliter rejimlerin propaganda, gözetim ve baskı yöntemlerinden etkilenmiştir.

> [!quote] ALINTI
> - Savaş barıştır, özgürlük köleliktir, cehalet güçtür.

> [!danger] DÜŞÜNCE
>Gerçeği kimin tarafından tanımladığına dikkat etmezsek, gerçeğin kendisi elimizden alınabilir.

***
***Abdullah TANRIVERDİ***
25.08.2025


