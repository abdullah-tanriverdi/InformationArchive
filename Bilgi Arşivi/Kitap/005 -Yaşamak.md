#Kitap 

**Yazar:** [[Yu Hua]]
**Yayın Tarihi:** 1993
**Türü:** Realist Roman

Çinli toprak ağası bir ailenin oğlu olan Xu Fugui'nin yaşam öyküsünü anlatır. Fugui, gençliğinde kumar ve sefahat düşkünüdür; ailesinin tüm mal varlığını kaybeder. Bu düşüşle birlikte ailesi köyde yoksul bir çiftçi olarak hayata yeniden başlamak zorunda kalır.

Roman boyunca Fugui, hem kendi hatalarının hem de Çin’in 1940’lardan 1980’lere uzanan savaş, devrim ve reform dönemlerinin ağır toplumsal çalkantılarının bedelini öder. Bu süreçte köylülerin yaşadığı kıtlıklar, zorla askere alımlar ve politik baskılar Fugui’nin hayatını derinden etkiler. Hükümetin toprak reformları, zorunlu çalıştırmalar ve devrimci hareketler köylülerin yaşamını doğrudan etkiler. Fugui ve ailesi, bu politikaların yarattığı kıtlık ve belirsizlik içinde hayatta kalma mücadelesi verir. Bu süreçte tüm yakınlarını birer birer kaybeder, ama bütün bu acılara rağmen “yaşamak” eylemini sürdürür.

Fugui kumar borçları yüzünden topraklarını kaybeder; babasının ölümüyle aile tamamen dağılır. Kaçırılarak zorla askere alınır, uzun yıllar savaşlarda yaşar. Köyüne döndüğünde annesinin öldüğünü öğrenir. Oğlu Youqing, bir ameliyat sırasında doktorların dikkatsizliği yüzünden hayatını kaybeder. Karısı Jiazhen, ilerleyen yıllarda hastalanarak ölür. Kızı Fengxia, dilsizdir; evlendikten sonra doğum sırasında hastanede ölür. Damadı Erxi, devrim yıllarında ağır koşullarda çalışırken hayatını kaybeder. Torunu Kugen (adı “acı kök” anlamına gelir, bilerek bu şekilde verilmiştir), beslenme yetersizliği nedeniyle zayıf düşer ve boğazına fasulye tanesi kaçıp ölür. Tüm yakınlarını kaybetmiş olan Fugui, yaşlılığında sadece yaşlı bir öküzle kalır. Ona da Fugui adını verir. İkisi beraber hayat sürdürmeye devam ederler. Roman burada sona erir. Kahraman artık yalnızdır ama yaşamak eylemini sürdürmek başlı başına bir direniş ve anlam haline geldi.

> [!info] BİLGİ
> - Yu Hua, eseri önce kısa öykü olarak yazdı; gördüğü yoğun ilgi üzerine roman haline getirdi.
>-  Kitap Çin'de yasaklanmıştı. 1994’te Zhang Yimou, kitabı sinemaya uyarladı. Film Cannes’da ödül aldı, ancak Çin’de yasaklandı. Roman serbest bırakıldı, fakat film hala ülke içinde gösterilemiyor.
>- “Fugui” ismi Çince’de “zenginlik ve onur” anlamına gelir. İronik biçimde, karakterin hayatı bu kavramların tam tersini yansıtır.
>- Yu Hua’nın dili son derece yalındır; süslü anlatımdan kaçınır. Çevirmenler, bu sadeliği korumanın özellikle zor olduğunu belirtirler.

> [!quote] ALINTI
> - Fakirlik adamın hırsını köreltir.
> - İnsanların unutmaması gereken dört kural vardır: Yanlış söz söyleme, yanlış yatakta uyuma, yanlış eşikten girme, elini yanlış cebe atma.
> - Bir söz vardır, yeşil dağlar var olduğu sürece yakacak odun için endişelenmeye gerek yoktur.

> [!danger] DÜŞÜNCE
> Acı, kayıp ve baskılar altında var olmak, yaşamanın kendisini bir direnişe dönüştürür.

***
***Abdullah TANRIVERDİ***
20.09.2025
