#Kitap 

**Yazar:** [[George Orwell]]
**Yayın Tarihi:** 1945
**Türü:** Alegorik - Siyasi Hiciv

Kitabın yazıldığı dönem, İkinci Dünya Savaşı’nın son yıllarıydı ve Sovyetler Birliği, Nazi Almanyası’na karşı savaşta Müttefikler’in müttefiki olarak görülüyordu.

Kitap, yazıldığı dönem itibarıyla Sovyet Devrimi'nin idealist başlangıçlarının zamanla Stalin’in baskıcı ve yozlaşmış rejimine dönüşme sürecini alegorik bir şekilde yansıtmak amacıyla kaleme alınmış olabilir. Bu kitaptaki çiftlik ise İngiltre olduğu kitapta belirtilmişti.

Kitap, bir çiftlikte yaşayan hayvanların, zalim insan sahibi Bay Jones’a karşı isyan edip çiftliği ele geçirmelerini ve kendi kendilerini yönetmeye çalışmalarını anlatır. Ancak zamanla hayvanların başına geçen domuzlar, insanların yaptığı hataları tekrar eder ve yeni bir baskıcı yönetim kurarlar.

Bay Jones’un sahibi olduğu Beylik Çiftliği’nde (Manor Farm) başlar. Hayvanlar, açlık ve kötü muameleye maruz kalmaktadır. Bir gece, yaşlı ve bilge domuz Koca Reis (Old Major) hayvanları toplar ve bir konuşma yapar. Onlara insanların baskıcı ve sömürücü olduğunu, hayvanların kendi kendilerini yönetebileceğini ve özgürlükleri için isyan etmeleri gerektiğini anlatır.Koca Reis’in konuşması hayvanları derinden etkiler. Ancak bir süre sonra o ölür ve devrim sürecini başlatan asıl eylemler Napolyon ve Snowball isimli iki domuz tarafından yürütülür.

Hayvanlar, bir isyan çıkararak Bay Jones’u çiftlikten kovar. Artık kendi yönettikleri bir çiftlikleri vardır. Çiftliğe “Hayvan Çiftliği” adını verirler. Başlangıçta tüm hayvanlar eşittir ve kendilerine rehberlik etmesi için Yedi Emir adı verilen kuralları belirlerler.

Devrimden sonra çiftliği yönetme konusunda Snowball ve Napolyon arasında büyük bir çekişme başlar.

Napolyon, çiftliğin tek lideri olduktan sonra yönetimi tamamen totaliter rejim otoriter hale getirir:

- **Propaganda:** Squealer (domuz) sürekli olarak Napolyon’un yaptıklarını meşrulaştırır.
- **Baskı:** Napolyon’un köpekleri, muhalifleri sindirmek için kullanılır.
- **Tarih Yeniden Yazılıyor:** Snowball’un çiftliğe ihanet ettiği söylenerek geçmiş değiştirilir.
- **Emirler Değiştiriliyor:** Yedi Emir zamanla değiştirilerek Napolyon’un çıkarlarına uygun hale getirilir.

Özellikle Boksör (sadık işçi sınıfı) sürekli çalışarak devrimin başarılı olacağına inanır. Ancak hastalandığında mezbahaya gönderilir ve ihanete uğrar.

Zamanla domuzlar insanlar gibi yaşamaya başlar:

- İki ayak üstünde yürümeye başlarlar.
- İnsanlarla iş birliği yaparlar.
- Son Yedi Emir kaldırılır ve sadece şu cümle kalır: "Bütün hayvanlar eşittir, ama bazı hayvanlar diğerlerinden daha eşittir."

Dışarıdan bakıldığında domuzlar ve insanlar arasında fark kalmamıştır. Devrimin başında karşı oldukları insan yönetimine dönüşmüşlerdir.

**Karakterler ve Temsil Ettikleri Kişiler / Kavramlar**

| **Karakter**                                          | **Temsil Ettiği Kişi / Kavram**                                                                                                                          |
| ----------------------------------------------------- | -------------------------------------------------------------------------------------------------------------------------------------------------------- |
| **Napolyon (Domuz)**                                  | **Josef Stalin** – Otoriter liderlik, totaliter rejim, güç yozlaşması.                                                                                   |
| **Snowball (Domuz)**                                  | **Lev Trotski** – Devrimin idealist yüzü, teknik gelişime ve eğitime odaklanan lider.                                                                    |
| **Koca Reis (Domuz)**                                 | **Karl Marx / Vladimir Lenin** – Devrim ideolojisini ortaya atan fikir insanı.                                                                           |
| **Squealer (Domuz)**                                  | **Sovyet propagandası (Pravda gazetesi)** – Manipülasyon ve bilgi çarpıtma.                                                                              |
| **Boksör (At)**                                       | **İşçi sınıfı** – Sadık, çok çalışan, ancak sömürülen kitle. "Daha çok çalışmalıyım" anlayışıyla sistem tarafından kullanılır.                           |
| **Clover (At)**                                       | **Eğitimsiz halk / Anne figürü** – Gerçekleri sezse de, yeterince bilgi sahibi olmadığı için sistemin kurbanı olur.                                      |
| **Benjamin (Eşek)**                                   | **Bilge ama kayıtsız aydınlar** – Düzeni sorgulayan ama harekete geçmeyen entelektüeller.                                                                |
| **Mollie (At)**                                       | **Burjuvazi / Eski rejimin ayrıcalıklı kesimi** – Devrim sonrası yeni düzene uyum sağlayamayanlar.                                                       |
| **Köpekler**                                          | **KGB (Sovyet Gizli Polisi)** – Rejimi koruyan, liderin emirlerini yerine getiren baskıcı güç.                                                           |
| **Koyunlar**                                          | **Halkı manipüle eden propaganda mekanizmaları** – Sürekli "Dört ayak iyi, iki ayak kötü!" diye bağırarak sorgusuz itaati temsil ederler.                |
| **Bay Jones (İnsan, Çiftlik Sahibi)**                 | **Son Rus Çarı II. Nikolay** – Halkını kötü yöneten ve devrime sebep olan despot lider.                                                                  |
| **Bay Frederick (İnsan, Pinchfield Çiftliği Sahibi)** | **Adolf Hitler** – Sovyetler’e ihanet eden Nazi Almanyası (İkinci Dünya Savaşı öncesi Nazi-Sovyet Paktı’na gönderme).                                    |
| **Bay Pilkington (İnsan, Foxwood Çiftliği Sahibi)**   | **Batılı kapitalist devletler (İngiltere ve ABD)** – Başlangıçta Sovyetler’i küçümseyen, sonra iş birliği yapan Batı ülkeleri.                           |
| **Bay Whymper (Avukat, İnsan)**                       | **Kapitalist iş birlikçiler** – Sovyetler Birliği ile ekonomik ilişkiler kuran Batılı aracı figürler.                                                    |
| **Tavuklar**                                          | **Kolektif tarıma karşı direnen köylüler** – Stalin’in tarım politikalarına karşı çıkan köylüler (Zorla kollektivizasyon ve açlık sonucu isyan edenler). |
| **Güvercinler**                                       | **Sovyetler’in dünya devrimi propagandası** – Devrimi yaymaya çalışan ajanlar.                                                                           |
| **Fareler ve Diğer Hayvanlar**                        | **Alt sınıflar ve marjinal gruplar** – En alttaki halk kesimleri, kimi zaman dışlanırlar.                                                                |
| **Karge Moses**                                       | **Ortodoks Kilisesi / Dini Propaganda** – “Şeker Şamandırası” adında hayali bir cennetten bahsederek hayvanları kandırır, dindar halkı simgeler.         |

> [!quote] ALINTI
> - Şunu da unutmayın ki, İnsan’a karşı savaşırken sonunda ona benzememeliyiz.
> - “Kovacak sinek olmasaydı da sallayacak kuyruk da eksik kalsaydı.”
> - Özgürlüklerini savunamayanların ödedikleri bedel ağırdır. Özgürlük, değerli olduğu ölçüde kırılgandır da...

> [!danger] DÜŞÜNCE
> Devrim, yalnızca bir anlık uyanış değil, sürekli bir farkındalık gerektirir; çünkü uyanıklık sona erdiğinde, çıkarcılar yeni yüzler arkasına gizlenir

---
***Abdullah TANRIVERDİ***
01.04.2025

